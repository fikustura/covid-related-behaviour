Rezultat istraživanja je _.ipynb_ - Jupyter Notebook datoteka koju je moguće otvoriti u odgovarajućem okruženju i ona je u tom okruženju interaktivna. **Po potrebi ju je moguće otvoriti i unutar GitHuba, no u tom slučaju nije interaktivna, ali krajnji prikaz je _identičan_**.

Ukoliko GitHub radi problem oko otvaranja _.ipynb_ datoteke, **konačan produkt moguće je vidjeti i u _.html_ datoteci čiji je prikaz također identičan** -- sadrži sve što i _.ipynb_ datoteka, no nije interaktivna. Unutar nje se također nalazi detaljno komentiran postupak **_korak-po-korak_** u kojem **dohvaćam, čistim i vizualiziram podatke**.

**_Upozorenje_**: s obzirom na veliku količinu podataka, u _.ipynb_ datoteci postoji ćelija čije izvršavanje traje i po nekoliko minuta. Potrebno je imati na umu vrijeme čekanja ukoliko se restarta _kernel_. Ako se za to odlučite, uz bilježnicu prilažem i tri _.csv_ datoteke (unutar _data.rar_) koje služe kao izvor podataka jer se podaci u bilježnici dohvaćaju lokalno. Kako bi dohvaćanje podataka iz tih datoteka bilo moguće, datoteke je dovoljno imati u istom direktoriju u kojem se nalazi i bilježnica.

Problematičnu ćeliju sam označio i uz nju se također nalazi upozorenje.

Istraživanje je nastalo u sklopu izbornog kolegija Matematički softver, a vrijeme nastanka je travanj 2022.
